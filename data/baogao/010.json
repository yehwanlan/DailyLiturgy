{
    "id": 10,
    "title": "南五祖寶誥",
    "intro": "志心皈命禮",
    "content": "明真正道，行化南天，九皇降跡於天台，一脈浚通於劉祖。採瓊花之仙異，著悟道之丹書。道付杏林，不日還元之編集。法通雞足，丹髄複命之書成。真人挺出惠州，信地悟超神俊。刀圭入口，神化無方。施雷雨於掌中，更生民於世外。德彰南海，獲瓊玉之英標，道遍遐荒。飫法言之靈妙，龍虎羅浮之跡，武夷玉隆之書，過化多方。真文備著，為群仙之首冠。集前代之範模，誓願宏深，慈悲仁聖祖師。悟真紫陽真人，杏林翠玄真人。道光紫賢真人，泥丸翠虛真人。瓊管紫清真人，五祖藏道天尊。"
}