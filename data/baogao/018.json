{
    "id": 18,
    "title": "薩祖寶誥",
    "intro": "志心皈命禮",
    "content": "派流西蜀，跡顯龍興。施財合藥濟群生，積行累功修至道。授鐵師之教旨，掌玉府之雷書。身披百衲伏魔衣，手執五明降鬼扇。代天宣化，咒棗書符。運風雷於咫尺之間，剪妖魔於斗罡之下。道參太極，位列仙班。松筠野鶴任縱橫，遐邇孤雲常自在。方方闡教，為萬法之宗師，處處開壇，作後人之模範。都天宗主，一元無上撒翁真君，玄風永振天尊。"
}