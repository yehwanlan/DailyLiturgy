{
    "id": 19,
    "title": "王靈官寶誥",
    "intro": "志心皈命禮",
    "content": "先天主將，一炁神君。都天糾罰大靈官，三界無私猛吏將。金睛朱發，號三五火車雷公。鳳嘴銀牙，統百萬貔貅神將。飛騰雲霧，號令雷霆。降雨開晴，驅邪治病。觀過錯於一十二年，受命玉帝。積功勛於百千萬種，誓佐祖師。至剛至勇，濟死濟生。方方闡教，處處開壇。豁落猛吏，三五火車。太乙雷神應仙天尊。"
}