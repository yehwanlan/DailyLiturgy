{
    "id": 24,
    "title": "九天玄女寶誥",
    "intro": "志心皈命禮",
    "content": "先天神姥，上世仙姑，莊嚴妙相，常現娑婆世界，清淨法身，早登梵剎琅嬛。玄都天界，系玉腰金，員嶠方壺，蒸沙煮石。放無極之神光，普照群生，運玄元之道氣，化成萬物。功垂今古，德配乾坤。位列九天，掌造化之樞機，靈通三界，司雷霆之號令。慈悲廣大，變化無窮。手持寶劍，斬魔王於斗垣之下，足踏金蓮，朝皇母於瑤闕之中。宏慈宏願，至顯至靈。九天玄女無極元君。"
}