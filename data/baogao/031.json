{
    "id": 31,
    "title": "中元地官大帝寶誥",
    "intro": "志心皈命禮",
    "content": "青靈洞陽，北都宮中，部四十二曹，偕九千萬眾。主管三界十方九地，掌握五岳八極四維。吐納陰陽，核男女善惡青黑之籍。慈育天地，考眾生錄籍禍福之名。法源浩大而能離九幽，浩劫垂光而能消萬罪。群生父母，存沒沾恩。大悲大願，大聖大慈，中元七炁赦罪地官洞靈清虛大帝清靈帝君！"
}