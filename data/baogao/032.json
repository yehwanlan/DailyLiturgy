{
    "id": 32,
    "title": "下元水官大帝寶誥",
    "intro": "志心皈命禮",
    "content": "暘谷洞元，青華宮中，部四十二曹，偕九千萬眾。掌管江河水帝萬靈之事，水災大會劫數之期。正一法王，掌長夜死魂鬼神之籍。無為教主，錄眾生功過罪福之由。上解天災，度業滿之靈。下濟幽扃，分人鬼之道。存亡皆泰，力濟無窮。大悲大願，大聖大慈，下元五炁解厄水官金靈洞陰大帝暘谷帝君！"
}