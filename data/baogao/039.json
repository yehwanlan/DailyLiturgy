{
    "id": 39,
    "title": "岳元帥寶誥",
    "intro": "志心皈命禮",
    "content": "三峰挺聳，手執瀝泉神槍。五部齊眉，身披雪花銀鎧。御前元帥，殿內將軍。上司九天雄兵神將，下掌五獄罪鬼亡魂。三界有求皆顯化，萬方號令盡施行。忠心貫日，為萬世臣道之規。孝行可風，作千古子職之訓。顯神威於金陵城，千秋勿替。著功績於朱仙鎮，百世長存。座下三十二將，破賊除奸。身隨五百兒郎，擒妖獲怪。群生載德，萬姓欽崇。至剛至勇，至孝至仁。治世祖師，伏魔上將。精忠武穆王，義勇大巡察。救民正直稱少保，護國無私號鄂王。大悲大願，大聖大慈，玉帝殿前，兼理右相道德元君，無量普濟妙法大天尊"
}