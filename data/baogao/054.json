{
    "id": 54,
    "title": "魁星寶誥",
    "intro": "志心皈命禮",
    "content": "魁罡正氣，奎壁元精。兩極萃華，五行秉德。匡扶文運，居二十八宿之微垣。考核士流，察三萬六千之善行。緣捐德而空中糊眼，憑陰功而暗裡點頭。開愚性以聰明，啟迷心以穎悟。廣布孝友文章之化，襄贊功名祿秩之權。文武場中，春秋園內。鼓筆飛鸞而煥彩，剃須釋褐以梯榮。判金榜於七曲天宮，衡玉籍於桂香殿寶殿。大悲大願，大仁大威，錫慧通靈扶文助道，東方木宿魁斗星君"
}