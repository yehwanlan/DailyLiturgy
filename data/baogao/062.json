{
    "id": 62,
    "title": "三豐祖師寶誥",
    "intro": "志心皈命禮",
    "content": "元朝名士，天師後昆。鶴骨珊珊，尤髯拂拂。非百里之小才，得一官而勇退。出遼東而訪道，入終南而遇師。笠穿衲敝，寒暑不侵。果熟丹成，縱橫自在。托歌詞而談道，響徹雲霄。藉塵垢而隱真，人稱邋遢。玉樞宣詔，金殿飛身。玄妙無方，隱顯莫測。大忠大孝，大慈大悲，南極會上群仙領袖，玄玄演正武當繼武真君"
}