{
    "id": 65,
    "title": "清淨元君寶誥",
    "intro": "志心皈命禮",
    "content": "青霞繼派，巾幗宗工。生傳一鶴入抱之祥，長適三髻聚頂之配。棄家弗顧，不作兒女之悲。別洞只修，但篤煙雲之好。始得重陽之開示，繼從丹陽以琢磨。先了証夫玄丹，乃超升乎羽俗。何姥為之提攜，麻姑與為伯仲。大悲大願，大聖大慈，全真體教，清靜慧悟上仙，女師領派元君"
}