{
    "id": 66,
    "title": "總師寶誥",
    "intro": "志心皈命禮",
    "content": "宗壇立極，道統心傳。清微靈寶及先天，道德混元兼正乙。真風動蕩，飛身鞭駕於雷霆。慧目常明，顧盼提攜於日月。口口相傳無上道，堂堂高振大宗風。說法度人，下作十方之教主。代天宣化，廣開四海之宗門。普濟群生，咸依正道。大悲大願，大聖大慈，玄堂啟教傳道諸大宗師流演萬法天尊"
}