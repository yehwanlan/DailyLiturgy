{
    "id": 87,
    "title": "地官誥",
    "intro": "志心皈命禮",
    "content": "青靈洞陽，北都宮中，部四十二曹，偕九千萬眾，主管三界十方九地，掌握五岳八極四維，吐納陰陽，核男女善惡青黑之籍，慈育天地，考眾生錄籍禍福之名，法源廣大而能離九幽，浩劫垂光而能消萬罪，群生父母，存歿沾恩，大悲大願，大聖大慈，中元七炁，赦罪地官，洞靈清虛大帝，青靈帝君，平等應善天尊。"
}