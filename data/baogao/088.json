{
    "id": 88,
    "title": "水官誥",
    "intro": "志心皈命禮",
    "content": "暘谷洞元，清華宮中，部四十二曹，偕九千萬眾，主管江河水地萬靈之事，水災大會劫數之期，正一法王，掌長夜死魂鬼神之籍，無為教主，錄眾生功過罪福之由，上解天災，度業滿之靈，下拯幽局，分人鬼之道，存亡皆泰，力濟無窮，大悲大願，大聖大慈，下元五炁，解厄水官，金靈洞陰大帝，暘谷帝君，法流遠洽天尊。"
}