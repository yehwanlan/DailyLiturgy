{
    "id": 90,
    "title": "旻天醫王誥",
    "intro": "志心皈命禮",
    "content": "九霄天闕，三昧雲宮，籍洞淵之化炁分真，體太上之好生救苦，奉行天道，賞善罰惡以無差，簡在帝心，降福收瘟而不爽，苟存誠而向善，悉赴感以隨機，手挽銀壺，洗盡人間之疫癘，腰橫寶劍，肅清天下之妖氛，調和二氣太醫王，仁愛眾生恩父母，回生起死，度人無量，大悲大願，大聖大慈，三界主瘟，天府旻天大帝，收瘟降魔天尊。"
}