{
    "id": 93,
    "title": "五岳總誥",
    "intro": "志心皈命禮",
    "content": "萬山宗主，九土威神，青黃赤白黑，各轄其天，東西南北中，胥從其地，大生廣大，含生群賴其匡庇，神應感應，類應罔越其張弛，七九五三炁，統會於一元之中，億百千萬官，總隸乎五岳之掌，封禪久沿於累代，管轄本冊於玉清，大悲大願，大聖大慈，五嶽名山大帝，威靈烜赫天尊。"
}