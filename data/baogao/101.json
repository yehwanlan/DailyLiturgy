{
    "id": 101,
    "title": "薩真君誥",
    "intro": "志心皈命禮",
    "content": "派流西蜀，跡顯龍興，施財合藥濟群生，積行累功修至道，授鐵師之教旨，掌玉府之雷書，身披百衲伏魔衣，手持五明降鬼扇，代天宣化，咒棗書符，運風雷於咫尺之間，剪妖魔於斗罡之下，道參太極，位列先天，松筠野鶴任縱橫，遐邇孤雲常自在，方方闡教，為萬法之宗師，處處開壇，做後人之模範，都天宗主，一元無上，薩翁真君，玄風永鎮天尊。"
}