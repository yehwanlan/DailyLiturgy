{
    "id": 108,
    "title": "妙法元君何祖誥",
    "intro": "志心皈命禮",
    "content": "增城鐘異，楚水流芳，守十年不字之貞，葆七世童真之體，仙桃授而闢谷，歲未及笄，雲母餐而飛行，步如有鶴，拒偽周之宣召，注念貞觀，顯天寶之神奇，香生石室，月姊愛與縫裳，麻姑進而酌酒，三醉瑤池，不失容於王母，六毫頂放，本應瑞於何家，丈夫之氣概偉然，巾幗之鉛華全易，白璧無瑕，金華膺寵，大悲大願，至孝至慈，青霞洞天仙姥，宏慈妙法元君。"
}