{
    "id": 109,
    "title": "光垣帝君藍祖誥",
    "intro": "志心皈命禮",
    "content": "三天承道法，風流自在仙，混躋人寰，疇識魚龍之別，浪歌廛市，孰知春雪之詞，灑墨汁以成花，蓮開五色，提懿筐而示象，鶴載千葩，囊無餘貲，悉周貧乏，板能振響，動醒王候，不衫不履之妝，至化至神之詣，普度眾生，廣修億劫，大悲大願，大聖大慈，萬花洞天帝主，流光耀彩天尊。"
}