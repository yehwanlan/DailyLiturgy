{
    "id": 112,
    "title": "正陽帝君鐘離老祖誥",
    "intro": "志心皈命禮",
    "content": "黃芽得道，白雪成真，配水火於一炁之中，運陰陽於三華之頂，無無虛寂，渺渺凝玄，胎息刀圭，孰悟本來之體，嬰兒奼女，誰知靈府之台，度眾生於欲海之波，錫蕊珠於雲霄之表，洪願不窮，好生常念，大悲大願，大聖大慈，正陽繼派，終南洞天帝主，飛行救劫天尊。"
}