{
    "id": 113,
    "title": "孚佑上帝純陽呂祖誥",
    "intro": "志心皈命禮",
    "content": "玉清內相，金闕選仙，化身為三教之師，掌法判五雷之令，黃粱夢覺，忘世上之功名，寶劍光輝，掃人間之妖怪，四生六道，有感必孚，三界十方，無求不應，黃鶴樓頭留聖跡，玉虛殿內煉丹砂，存道像於岩祠，顯仙跡於雲洞，衍法門之香火，作玄嗣之梯航，大聖大慈，大仁大孝，開山啟教，元應祖師，天雷上相，靈寶真人，純陽主派，警化孚佑帝君，興行妙道天尊。"
}