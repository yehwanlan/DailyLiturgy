{
    "id": 116,
    "title": "紫陽真人張祖誥",
    "intro": "志心皈命禮",
    "content": "南邦啟教，浙水流芳，幼肄業於闢雍，無書弗讀，晚浪游於雲水，遇道皆參，得諦於海蟾帝主，修真於漢陰山中，始則樂育情殷。繼則忘言遯世，袖出瓊花，羨陽神之克折，身懷異寶，愛舍利之偏多，戒僧為之減色，處厚因之從風，悟真篇諸真妙諦，羅浮嶺自在逍遙，大悲大願，大聖大慈，紫陽少府，天台啟派真君，廣慈立極天尊。"
}