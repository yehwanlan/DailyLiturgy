{
    "id": 125,
    "title": "太古真人郝祖誥",
    "intro": "志心皈命禮",
    "content": "靜穆修真，澄虛悟道，少精周易，隱跡卜筮之中，長遇重陽，猛省回頭之示，窮年靜坐以為功，而水火之顛倒早就，對人不語以為養，而虎龍之會合已成，緣秘語之能參，乃累功之克証，高風自在，遺範無邊，大悲大願，大聖大慈，全真翼教，廣寧恬然上仙，太古澄悟天尊。"
}