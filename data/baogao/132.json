{
    "id": 132,
    "title": "北五祖總誥",
    "intro": "志心皈命禮",
    "content": "大道開先，玄元闡化，教垂今古，謚號東華，接漢室之將軍，隱終南而仙契，過化每超於劫運，示現長在於塵寰，啟唐朝之英賢，悟神仙之秘訣，飛劍貨藥，警化無方，金廷丞相之高標，寶印力持之勇決，霞裾上陟，南北統宗，天複挺於人豪，道遍通於四海，發金蓮之七朵，演仙派於十方，長生理被於古今，玄妙天垂於率土，恢弘至道，廣度愚迷，慈悲濟苦，全真祖師，東華紫府輔元立極大道帝君，正陽開悟傳道垂教帝君，純陽演正警華浮佑帝君，海蟾明悟弘道純佑帝君，重陽全真開華輔極帝君，五祖闡道天尊。"
}