{
    "id": 140,
    "title": "八仙寶誥（何仙姑）",
    "intro": "志心皈命禮",
    "content": "增城鍾異，楚水流芳，十年於字之貞，葆七世童真之體，仙桃授而闢谷，歲未及笄，雲母餐而飛行，步如有鶴，拒偽周之宣召，注念貞觀，顯天寶之神奇，香生石室，月姊愛興縫裳，麻姑進而酌酒，三醉瑤池不失容於王母六毫頂放本應瑞於何家，丈夫之氣概偉然，巾幗之鉛華全易，白璧無瑕，金華膺寵，大悲大願，至孝至慈，青霞洞天仙姥宏慈妙法元君"
}