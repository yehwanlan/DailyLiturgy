{
    "id": 141,
    "title": "八仙寶誥（藍采和）",
    "intro": "志心皈命禮",
    "content": "三天承道法，風流自在仙，混跡人寰，疇識魚龍之別，浪歌塵市，孰知春雪之詞，灑墨汁以成花，蓮開五色，提懿筐而示象，鶴載千葩，曩無餘貲悉周貧乏，板能振響動醒王侯，不衫不履之妝，至化至神之詣，普度群生，廣修億劫，大悲大願，大聖大慈，萬花洞天帝主流光耀採天尊"
}