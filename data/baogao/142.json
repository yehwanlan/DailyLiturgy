{
    "id": 142,
    "title": "八仙寶誥（曹國舅）",
    "intro": "志心皈命禮",
    "content": "簪纓嗜道，貴戚修仙，性天時葆其真元，寵眷弗移其素志，監弟車之覆，銳意入山，悟舟子之談，悉心辦道在國，曾多樹議，總無為清靜之謨，遇仙略叩玄機，盡見性明心之語，傝然野服以葛巾，澹然食貧而茹苦，空虛自在，瀟灑高翀，大悲大願，大聖大慈，黃華洞天帝主超凡入聖天尊"
}